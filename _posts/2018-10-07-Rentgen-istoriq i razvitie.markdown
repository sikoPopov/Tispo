---
layout: site
title:  Рентгенови лъчи и Рентгенография
date:   2018-11-30 11:30:21 +0200
---
# Рентгенови лъчи

## Откритие на рентгеновите лъчи

<p>Рентгеновото лъчение е открито на 8 ноември 1895 г. През 1895 г. Рьонтген използва уреди, разработени от неговите колеги, за да изследва електрически разряди във вакумирани стъклени тръби. В началото на ноември той провежда опити с катодни лъчи в тръби на Ленард. Тръбата на Ленард е обвита в черна хартия, непропускаща видимата светлина, предизвиквана от катодните лъчи и излъчвана от областта около анода. Рьонтген забелязва, че намиращите се на известно разстояние от тръбата бариеви кристали светят в тъмнината. При изключено напрежение на тръбата кристалите не светели повече. Той поставя недалеч от тръбата екран, покрит с бариеви соли, които светвали всеки път, когато включвал напрежението и угасвали след изключването му. Ученият започва да експериментира с различни материали между тръбата и екрана. Картонът, хартията и ебонитът не влияели на яркостта на светене, докато металните предмети хвърляли сянка върху екрана. Той поставя дланта си на пътя на Х-лъчите и на екрана се появява изображение на костите. Меките тъкани обаче се оказват прозрачни за тях.</p>
<img class="post_ren1" src="{{ site.baseurl }}/gallery/Wilhelm_Röntgen.jpg" alt="Wilhelm_Röntgen">

## Рентгеново лъчение

<p>Рентгеновото лъчение (често наричано и Рентгенови лъчи) е вид електромагнитно излъчване с дължина на вълната в обхвата от 10 до 0,01 нанометра, което отговаря на честота от 30 до 30 000 PHz (1 PHz = 1015 Hz) Hz. Използва се в медицината – за диагностика и в кристалографията. Рентгеновите лъчи са вид йонизиращо излъчване и като такива са опасни за живите същества.В електромагнитния спектър рентгеновите лъчи се намират между ултравиолетовото излъчване и гама-лъчите.</p>
<p>Изкуствен източник е рентгеновата тръба, вид електронна лампа аналогична по устройство на лампов диод, т.е. всеки лампов диов от ТХО на лампов телевизор може да бъде пуснат в режим на макар и слабо, все пак регистрируемо, гама излъчване. Представлява стъклена тръба, в която е създаден вакуум. Катодът представлява метален елемент нагряван с тънка спираловидна жичка (или самата спираловидна жичка е катод), която се нагрява от отделна отоплителна нисковолтова верига до няколкостотин градуса по Целзий, визуално до червено. Отделят се електрони (е-), които се насочват към анода който представлява метална пластинка под въздействие на високото положително напрежение прилагано на анода спрямо катода от порядъка на няколко хиляди волта. При удар с електрони (е-) от нея започват да се отделят рентгенови лъчи, които представлят кванти енергия т.е. фотони с много висока енергия, 5 – 10 keV обикновено. Анодът обикновено е плосък, разположен под такъв ъгъл в стъкленото тяло на лампата, че да е удобно при монтаж рентгеновото лъчение да излиза на 45 градуса по оста.</p>

## Рентгенография
<img class="post_ren2" src="{{ site.baseurl }}/gallery/rentgenografiq.jpg" alt="rentgenografiq">
<p>Рентгеногра́фия (на английски: projection radiography, plain film radiography, roentgenography) е метод за изследване на вътрешната структура на предмети, които се облъчват с рентгеново лъчение и преминалото лъчение се регистрира. Най-често терминът се отнася към медицинската неинвазивна процедура, основаваща се на получаване на проектирано изображение на анатомични органи чрез пропускане през тях на рентгенови лъчи и регистриране на степента на поглъщането им върху специална хартия или по друг начин.</p>
