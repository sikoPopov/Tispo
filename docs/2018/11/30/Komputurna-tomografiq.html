<!DOCTYPE html>
<html lang="en">
	<head>
		<meta charset="UTF-8" />
		<meta name="viewport" content="width=device-width, initial-scale=1.0" />
		<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
        <title>ТИСПО ООД</title>
        <link rel="stylesheet" href="/Tispo/css/styles.css" type="text/css" />
	</head>
        <body>
			<div class="site">
					<header class="site-header">
                    	<div class="site-branding">
                        	<p class="site-title">ТИСПО ООД</p>
                        	<p class="site-description">Монтаж и Сервиз на Медицинска и Рентгенова Техника</p>
						</div>
					</header>	
			<nav class="navigation main">
                <ul>
                    <li class="menu"><a href="/Tispo/">Начало</a></li>
                    <li class="menu"><a href="/Tispo/about/">За нас</a></li>
					<li class="menu"><a href="/Tispo/gallery/">Галерия</a></li>
                    <li class="menu"><a href="/Tispo/contacts/">Контакти</a></li>
                </ul>           
			</nav>
				<main class="site-content">
					<h1 id="компютър-томограф">Компютър Томограф</h1>

<p><img class="post_ct" src="/Tispo/gallery/1280px-UPMCEast_CTscan.jpg" alt="CT" /></p>
<h2 id="принцип-на-работа">Принцип на работа</h2>
<p>При стандартната рентгенова снимка тялото на пациента се облъчва от рентгенов източник (рентгенова тръба) и изображението се получава като проекция върху равнина (рентгенов филм). При това проектиране се губи информация за дебелината на обектите, а освен това не е възможно да се определи дали дадено светло място на снимката се дължи на преминаването на лъчите през по-плътен материал (с по-голямо поглъщане) или през по-дебел обект.</p>
<p>При компютърната томография този проблем се решава като правят множество ренгенови снимки от различни положения около тялото на пациента и след това от тях с помощта на компютърни алгоритми се възстановява информацията за плътността на всеки елемент от обема. Както изображението от обикновените фотоапарати се състои от отделни пиксели, тук то се състои от т.н. „воксели“ (т.е. „обемни пиксели“). Възстановяването на информацията за обемното разположение се нарича реконструкция.</p>
<h2 id="история">История</h2>
<p>Компютърната томография използва математическия алгоритъм, разработен през 1917 г. от австрийския математик Йохан Радон. След работата на физика Алън Кормак между 1957 и 1963 г. електроинженерът Годфри Хаунсфийлд създава множество прототипи. Двамата получават за своите разработки Нобелова награда за медицина през 1979 г. Първата снимка с компютърен томограф на човек е направена през 1971 г. През 1972 г. започва серийно производство на този тип апаратура.</p>
<h2 id="приложение">Приложение</h2>
<p>Компютърната томография се използва в медицината, но също и в други специални области, например като неразрушаващ метод в археологията за изследване на мумии.</p>
<p>Един от недостатъците на компютърната томография е облъчването на пациентите с йонизиращо лъчение (рентгенови лъчи). Получената доза за едно изследване може да бъде 1000 пъти по-висока от тази при обикновена рентгенова снимка на белите дробове. Въпреки това голямата диагностична стойност на този тип изследвания ги прави оправдани. Според едно изследване, публикувано в медицинското списание „New England Journal of Medicine“ се предполага, че от провежданите днес изследвания от този тип след няколко десетилетия ще бъдат причинени 1,5 – 2% от всички ракови заболявания. Авторите подчертават обаче, че ползата от тях надделява над рисковете.</p>

					<ul class="social">
						<li><a href="#" class="fa fa-facebook"></a></li>
						<li><a href="#" class="fa fa-linkedin"></a></li>
						<li><a href="#" class="fa fa-instagram"></a></li>
						<li><a href="#" class="fa fa-google"></a></li>
					</ul>
				</main>
					<footer class="site-footer">
						
					</footer>
			</div>
		</body>
	</html>